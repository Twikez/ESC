Jag valde att bygga sidan med vanlig HTML och CSS för att jag ville lära mig grunderna ordentligt utan att använda ramverk som SASS eller Tailwind. Det hjälpte mig att förstå hur allt fungerar och hur olika CSS egenskaper påverkar varandra. Jag använde mig av Flexbox och Grid för att få layouten att funka bra på både mobil och dator.

Jag började med att göra en enkel och tydlig HTML-struktur och delade upp sidan i olika delar: Header, Hero, Testimonial, Popular, Promotion och Footer. Jag försökte också skriva koden så semantiskt som möjligt. Sen började jag med mobilversionen först och byggde vidare därifrån. När allt fungerade på mobilen lade jag till media queries för att anpassa sidan till större skärmar.

Det som var svårast var att få promotions delarna att byta plats mellan bild och text på desktop. Jag fick testa flera olika sätt med både Flexbox och Grid innan jag hittade en lösning som funkade bra. Det var också lite svårt att få texten och knapparna att ligga snyggt i mitten.

Projektet har gjort att jag känner mig mycket tryggare med CSS och hur man gör responsiva sidor. Jag har också lärt mig mer om vad jag behöver öva på för att bli bättre.